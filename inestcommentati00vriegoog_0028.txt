24

dest quod olim est obseruatum labente sensim illarum
studio uocabula quaedam plene scripta notis intermisceri
esse coepta3 opus igitur notis perscriptum eo esse recen-
tius quo plura uocabula plene posita contineat. Etenim in
permultis opusculis hac nostra aetate a Guil. Schmitzio
maxime editis uidemus talia uocabula iam ualde antiquitus,
haud dubie uero iam nono saec. , notin mixta saepenumero
fuisse. Quamobrem quod eodem illo modo descriptum est
fragmentum nostrum ‚ non tamen inde argumentum licet
haurire ad eius aetatem accuratius definiendam. Tutius
uero id potest fieri ex ipsis plene scriptis uocabulis quae
si non noni sunt saeculi, certe ineunte saec. decimo recen-
iora esse nequeunt.

Oum autem eas notas arte photographica fideliter ex-
pressas hic propono ‚ uiris doctis qui talibus studiis in-
cumbunt, haud ingratum id fore confido, Quamquam enim
longe‘ absumus hodie ab ignorantia illius aetatis qua ex.
gr. de codice quodam 'fironiano dicebatur: »ubi sunt notae
scribendi prorsus ignotae” (ut in catalogo Bibl. Leidensis
an. 1716, pag. 375), uel Psalterium quoddam Tironianum
confundebatur cum libro lingua et litteris Arm enicis
scripto ¹), nondum tamen eo est peruentum ut omnium
quotquot exstant notarum sat fideles sint exhibitae ima-
gines. Si quae uero nouae alicubi reperiuntur, nouam quan-
dam utilitatem fere semper adferunt et editu dignae merito
iudicantur. Neque magis opus erit multis praedicare
fructum magnum qui e notis diligentius pertractatis percipitur
studiis litterarum ‚ grammaticis praesertim, orthographicis ,
lexicographicin.· Dudum enim Ritschelius ‚ maxime uero
Guil. Schmitzius eius discipulus exemplis luculentis com-
probarunt uberrimum hunc esse fontem nec sine graui

 

1) cf. Io. Cannegiete r, Disquiaitio de notis et siglis (in Eiusdem edit.
Vl piani fragm. libri sing. regularum, Traiecti ad Rhen., 1768), pag. 298.

 

