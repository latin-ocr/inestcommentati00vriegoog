L. S.

Circumspicienti mihi quid potissimum Vobis , Commili-
tones aestimatissimi, offerrem ut ad exercitationes
palaeographicae hoc nouo anno academico iamiam
incipiente instaurandas publice Vos inuitarem ‚ ultro fere
in mentem uenit fragmenti alicuius O. Plinii Caeci-
lii Sec. epistularum notis Tironianis maximam
partem descripti ‚ quod in ipsa hac Bibliotheca Leidensi
’ nuper inueneram. Etenim non solum propter inclitum Pli-
nii nomen dignum illud iudicabam quod Vobiscum com-
municarem , uerum etiam ob ipsas artis palaeographicae
rationes , cui qui accuratius paullo incumbunt ‚ notas Tiro-
nianas, quarum specimen Vobis hic propono , minime
debent neglegere. Nam ut taceam de fructu magno qui ex
illis diligenter pertractatis uniuerso litterarum studio percipi-
tur in quaestionibus grammaticis maxime et orthographicis
iuste soluendis: ipsa studia- palaeographica illarum aliqua

notitia omnino indigent, ut iam inde ex. gr. apparet ‚ ’

quod nonnulla compendia in unoquoque fere codice Latino
usitata ex Tironianis ducunt originem; earum uero natura
perspecta facile intellegimus quae explicari aliter non pote-
rant. Nec desunt profecto opera antiqua cognituque digna
quae uel integra uel aliqua saltem ex parte his notis sint
descripta.

Quodsi autem artis palaeographicae fines paullo latius
proferimus neque in obseruandis scripturae tantum diuersi-
tatibus contenti , ad eandem iudicamus pertinere omnia quae

