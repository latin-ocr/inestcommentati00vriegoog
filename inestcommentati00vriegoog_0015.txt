x »s
11

uidetur superasse. Parum uero inde lucramur , nam praeter
pauca quae Guil. Budaeus (in annotationibus in XXIV
Pandectarum libros , Parisiis an. 1508 primum editis) ex
1110 citauerat , nihil de eo compertum habemus nisi ex sola
Aldina. In qua cum epistulae ad sex fere uel septem diuersi
admodum generis codices promiscue sint recensitae , insuper
uero Aldus coniecturis siue suis siue Iucundi Veronensis
saepenumero indulserit, statim apparet Keilio rem fuisse
arduam et ualde lubricam de uetusto illo libro in Gallia
olim qui fuerit inde ferre iudicium.

Aliquanto autem melius ea dc re nunc demum posse
iudicari felici debetur E. Gr. Hardyi inuento. Is enim uir
doctus repperit nuper 1) Oxoniae in Bibliotheca Bodleiana
editiones Beroaldinam an. 1498 et Auantianam an. 1502 ‚
quibus praeter mutuas Plinii et Traiani epistulas mss.
additae sunt uariae lectiones ipsius illius nisi omnia fallunt
codicis Aldini. Et utilissime illo nouo subsidio iam ipse
Hardy est usus in nuperrima sua Plinii et Traiani epistu-
larum mutuarum editione 2). Quid uero ad emendandos
epistularum libros I—IX inde sit redundaturum, nondum satis
constare uidetur.

An uero adeo nobis umquam sit fautura fortuna ‚ ut siue
ille ipse in Gallia olim repertus ct a Budaeo Aldoque
citatus , siue alius quis optimi generis codex integer alicubi
terrarum emergat , ualde est incertum. Nec tamen omnis
est abicienda spes. Haud enim paruus est aestimandus
earum bibliothecarum numerus quae thesauros nondum
. exploratos ‚ certe non exhaustos continent, nec nimis
audacis est praesagire fore ut illis cunctis diligenter peruesti-

 

1)of.11ardy ni'l'he Journal 01Ρ1ι1ἰ1013],Χ’1Ῑ11(1888),Ῑ.)ει3ἱ
95-108001W1d81 dCP11..eCaecSece.rtImp'l'ai
ptuhmtsdptt (Lug..dBt1889), Ρο3.·22 1110 000

2) Londin 1, n. 1889.

