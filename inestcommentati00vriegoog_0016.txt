12

gatis Plinianis quoque epistulis recensendis noua lux adfulgeat.
Quod cum felicioribus iam nunc relinquo ‚ pauca quae ipse
inueni edere hoc loco decreui. Quamquam enim non nisi
paruum admodum fragmentum habeo offerendum -- duas
e magno numero epistulas — non tamen retinendum id
esse censui, cum quia fragmentum illud bonitate non minus
quam uetustate ad optimi generis M et V codices proxime
accederet, tum uero quia ob rationes palaeographicae mo-
menti esset haud sane spernendi, scriptum scilicet n o ti s
T i r o nia nis. α ⁴

Inueni nuper id fragmentum in codice Leidensi Vos-
siano Lat. Q. 98, qui c duabus constans partibus a
duobus librariis saec. IX descriptis et iam tunc in unum
corpus redactis, continet in parte priore (fol. 11—73v) S. Au-
g u sti ni de baptismo paruulorum deque patientia libros
et Pseudo-Ambrosii (Maximi Taurinensis Episcopii’)
sex libros de sacramentis 1), in parte autem altera (fol. 74¹—
157v) S. Augustini de perfectione iustitiae hominis, de
natura et gratia , de libero arbitrio libros , et librum dc
correptione et gratia tantum non omnem: desinit enim in
, uerbis: aut quis qloriabitur mundum se esse a peccato = Cap.
41, in edit. Benedict. tom. X, col. 510 F. Reliqua nunc
sunt amissa. —- Qui codex unde in manus peruenerit Is.
Vossii iam non posse erui ualde est dolendum: inscrip-
tum olim fol. 1¹ aliquid fuit quod ea de re fortasse quae-
dam monebat, sed consulto id erasum ne chemicis qui-
dem medicamentis hodie reuocari posse uidetur. Hoc tamen
ipsa scriptura quasi certissime docet codicem e‘ Galliae
quodam monasteri0‚ praeclara bene pulchreque scribendi
schola, esse oriundum.

Inter illas autem duas partes inferior folii 73* et superior

 

l) Quibus est inscriptum: Incipit de sacramentis sancti ambrosii liber primus.

 

