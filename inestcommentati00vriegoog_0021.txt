17

appareat librarium plura describere noluisse. Alia igitur est
causa quare in nostris potissimum uocabulo finem ille
fecerit, et iure mihi uideor conicere ideo id esse factum ·
quod in illius archetypo pagina prima eo ipso uocabulo
clauderetur. Quod si ita est , indicium fortasse ibi habemus
de archetypi forma externa. Cum uero agatur de epistula-
rum initio, non nisi dubitanter id uelim proponere.
Forsitan enim aliquid spatii ib'i fuerit relietum titulo alicui
epistulis praefigendo ¹): quam ob causam saepius in codi-
cibus ipsa pagina prima a reliquis differens cum illis com-
parari non sine summa cautione potest.

Fragmentum igitur hoc Vossianum ideo alicuius
est momenti, quod optimorum codicum auctoritatem con-
firmat iisque nouum accedit, quamuis paruum, testimonium.
Aliam uero ob causam idem est aestimandum quam maximi,
scilicet ob rationes artis palaeographicae , utpote scrip tum
notis Tironianis. Quae notae cum per se omnino
dignae sunt quae cognoscantur, tunc uero in hoc fragmento
peculiare quoddam habent quo se commendent. Vetustissi-
mum nimirum et fere unicum hic habemus exemplum
operis alicuius» classici’', ut dicere mihi liceat , auctoris
his notis conscripti. Plerumque enim notae , quae quidem
cognitae sunt, adhibebantur ad celerius scribenda ea quae
in uniuersum satis nota erant et memoriter fere retenta ,
ueluti in psalteriis, quorum numerus superest sat
magnae, —- ut pulcherrimum illud Guelpherbytanum a
Lehmanno editum ⁹) - quaeque ad exercendam scri-

 

1) Nam quod in fragmento Vossiano titulus inuenitur nullus, minime inde
efficitur archetypum quoque eius titulis caruisse. Contra ueri est simile in
integro codice titulos singulis epistulis fuisse praefixos quales ex. gr. in M et V
maglblgas Tironische Psalterium der Wolssenbiitteler Bi·
b l io t h e k. Herausgegeben vom Konigl. Stenographischcn Institut zu Dres-

