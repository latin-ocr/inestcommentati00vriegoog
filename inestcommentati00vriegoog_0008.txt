4

de codicum origine, historia, librariis ‚ priscis possessori-
bus ‚ cet. traduntur ‚ adiumentum utilissimum notis Tironia?
nis praestari statim uidemus. Saepissime enim in codicibus
uetustissimis res ualde memorabiles notis adscriptae inueniun-
tur. Cuius rei ipse adferam exemplum in edendis iis quae
librarius noster praeter Plinii uerba addidit de libris olim
in codice suo contentis· Vnum sed luculentum libet addere
a Ludouico Traube nuperrime prolatum (Wochen-
schrift fiir klasS. philologio, VII, 1890, n⁰ 31,
col. 835). Scilicet ille uir doctus cum in notissimo codice
aureo Ratisbonensi (nunc Monacensi) notas aliquot a se
primum inuentae Guilelmo Schmitzio (qui totus fere
habitat in Tironianis) adiuuante soluisset, certissimum inde
hausit argumentum quo comprobaret illum codicem non ex
Parisiensium pictorum schola sed ex Gorbeiensi clarissimo
monasterio esse oriundum: id quod aptissime conuenit cum
iis quae admodum sagaciter ex solis artis proprietatibus
paullo ante coniecerat Ianitschek‚ quodque ad historiam
pingendi scribendique artis in uariis medii aeui scholis
cognoscendam summi momenti est habendum.

Cum igitur ad artem palaeographicam rite exercendam
et notae Tironianae utique pertineant, ita quidem ut qui
illi operam dant, harum aliqua saltem notitia carere non pos-
sint, pauca illa quae inedita seruat Bibliotheca Leidensis
Vobiscum communicare mihi liceat. Spero autem id nec
Vobis fore ingratum nec litteris nostris communibus prorsus

inutile. Valete.

